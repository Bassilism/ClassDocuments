กฤษฎาได้มีไอเดียสุดบรรเจิดคือการสร้างโปรแกรม Text Editor แบบ VIM ขึ้นมาใช้งานเอง โดยโปรแกรมนี้จะมีอยู่แค่ 1 Mode คือ Command Mode (inputของเรานั่นแหละ) โดยจะมีคำสั่งอยู่ 5 แบบ คือ Insert (I) , Left (L) , Right (R) , Backspace (B) และ Delete (D) (โดยความสามารถของคำสั่งต่างๆจะอธิบายด้านล่าง) แต่กฤษฎาไม่มีความสามารถทางด้านการสร้างโปรแกรมเลย กฤษฎาจึงได้มาขอร้องน้องๆที่เรียนอยู่วิศวกรรมคอมพิวเตอร์ ให้ช่วยสร้างโปรแกรม Text Editor ที่กฤษฎาต้องการให้หน่อย โดยผลลัพธ์ให้แสดงออกมาเป็น word ที่เหลืออยู่จาก Command ที่เราใส่ลงไป พร้อมกับตำแหน่งของ Cursor

***** อธิบาย Input 5 แบบ *****

1.  I <word > :   เป็นการนำ word ลงไปใส่ในตำแหน่งของ Cursor ปัจจุบัน หลังจากใส่ word เสร็จ ตำแหน่งของ Cursor จะมาอยู่ด้านหลังของ word ที่ใส่ลงไป

2.  L         :   เป็นการเลื่อน Cursor จากตำแหน่งปัจจุบันไปทางด้านซ้าย 1 ตำแหน่ง หากอยู่ทางซ้ายสุดอยู่แล้วจะไม่เกิดผลอะไร

3.  R         :   เป็นการเลื่อน Cursor จากตำแหน่งปัจจุบันไปทางด้านขวา 1 ตำแหน่ง หากอยู่ทางขวาสุดอยู่แล้วจะไม่เกิดผลอะไร

4.  B         :   เป็นการลบ word 1 ตัวทางด้านซ้ายของ Cursor หากอยู่ทางซ้ายสุดอยู่แล้วจะไม่เกิดผลอะไร

5.  D          :   เป็นการลบ word 1 ตัวทางด้านขวาของ Cursor หากอยู่ทางขวาสุดอยู่แล้วจะไม่เกิดผลอะไร